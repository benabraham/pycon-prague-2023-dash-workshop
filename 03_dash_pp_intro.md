# Osobné stránky
Osobné stránky sú skvelou cestou ako prezentovať seba, svoje skúsenosti a svoje portfólio. Väčšina osobných stránok vzniká z rôznych šablón ako statické stránky. Pokiaľ ste ale programátor v Pythone a radi by ste zdieľali svoje Python projekty, statické stránky vám poslúžia iba veľmi krkolomne. V tomto návode si teda postavíme svoje osobné stránky od nuly iba pomocou Dashu a jeho ekosystému! Zároveň tým vytvoríte svoj prvý projekt na ktorom budete demonštrovať svoje znalosti.

Poďme si teraz definovať, čo všetko by naše stránky mali obsahovať. Keďže na tvorbu osobných stránok nie som žiaden odborník, [opýtal som sa ChatGPT, čo by osobné stránky mali obsahovať](https://chat.openai.com/share/8c720cb3-53b9-436b-bada-8106cb6f94cd). Obsah našich stránok teda bude nasledovný:

- Hlavná stránka - bude obsahovať stručné informácie o nás, ktoré návštevníka na prvý pohľad zaujmú a budú o nás chcieť zistiť viac
- O mne - sekcia v ktorej sa predstavíme, pripojíme fotku a vypíšeme naše technické a mäkké schopnosti
- Skúsenosti - pracovné skúsenosti a vzdelanie
- Projekty - sekcia v ktorej odprezentujeme naše portfólio
- Kontakty - pripravíme sekciu so všetkými našimi kontaktnými informáciami

Nezabúdajme na to, že sa jedná o prezentáciu našej práce a v budúcnosti to môže byť napríklad prvý kontakt s našim budúcim zákazníkom alebo zamestnávateľom. Preto sa podrobne povenujeme tomu, aby stránka pôsobila dobre aj po estetickej stránke a obsahovala funkcionality ktoré k moderným stránkam patria (prispôsobenie na mobilných zariadeniach a tmavý režim). 

Okrem štruktúry budeme potrebovať aj nejaký obsah, ktorým tieto stránky naplníme. Vo vašom prípade to bude samozrejme obsah o vás samotných, ja som sa znovu opýtal [ChatGPT aby mi s týmito textami pomohol](https://chat.openai.com/share/614c1c38-6556-487e-9419-788b8e9c5299). Z týchto textov budeme čerpať postupne v priebehu všetkých sekcií.

Návod si rozdelíme do niekoľkých častí:
